---
layout: default
title: Маркування зображень, створених ШІ
---

Приклад підпису зображення у Forbes Ukraine: "Зображення згенеровано ШІ Midjourney в співавторстві з Олександрою Карасьовою".
  
Якщо ми говоримо, що у зв'язці людина-ШІ головною є таки людина, бо вона несе відповідальність, то ім'я людини має все ж йти першим. 

Далі. Співавторство. На мій погляд, генерація зображень - це не співавторство. Це використання інструменту. 

Якщо слідувати логіці підпису, то він мав би бути, наприклад, таким: "NVIDIA, Windows, Кирило і Мефодій, Midjourney, карамельний лате на кокосовому молоці у співавторстві з Олександрою Карасьовою". Очевидно, це абсурд.

Але я погоджуюсь, що в епоху фейків і дезінформації вказувати той факт, що зображення є згенерованим, є правильним. Опційно можна додавати скорочену версію промпту.

Таким чином, пропоную таку форму підпису:
  
"Барбігеймер". Олександра Карасьова / Midjourney v.6

"Назва або Короткий запит (промпт)". Автор(ка) / Інструмент або сервіс / Версія (опційно).
