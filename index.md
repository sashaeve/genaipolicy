---
layout: default
title: Принципи використання ШІ
last_modified: 2024-09-23
---

# Принципи використання генеративного ШІ

Останні успіхи у сфері генеративного ШІ дають можливість виконувати велику кількість завдань швидше, якісніше та дешевше, що є беззаперечним фактом. Заборона генеративного ШІ за своєю суттю рівносильна забороні свого часу калькуляторів чи комп’ютерів, а, отже, повинна трактуватись як недалекоглядна і шкідлива ініціатива.

Ризики використання генеративного ШІ, як-от “галюцинування” є феноменом, який притаманний саме генеративному ШІ. По суті, на чинному етапі розвитку генеративного ШІ найважливішою навичкою при роботі є вміння розпізнати, зменшити, або прибрати ефект “галюцинування”. На цьому має фокусуватись навчальні матеріали, тренінги та нормативні документи.

Політика використання генеративного ШІ, як і будь-яка інша політика, повинна чітко відповідати на запитання, що вважається і що не вважається порушенням академічної доброчесності, авторських прав тощо, а також описувати алгоритм дії у випадку виявлення несвідомих порушень чи побічних ефектів.

Генеративний ШІ є універсальним інструментом, тому немає сенсу створювати вичерпний список завдань, де генеративний ШІ може чи не може використовуватись. Натомість важливо описати правила саме у вигляді політик. 

Регуляції на рівні конкретних організацій, урядів, об’єднань, спілок все ще знаходиться на ранньому етапі розвитку, тому нормальною може бути ситуація, коли ті чи інші правила будуть суперечити одне одному.

Розвиток генеративного ШІ є стрімким, завдяки чому деякі терміни можуть швидко втрачати свій сенс. Заокрема, “великі мовні моделі” коректно називати “великі мультимодальні моделі”, оскільки вони вміють працювати з різними типами інформації, як-от текст, зображення, відео, аудіо тощо. Цей факт потрібно враховувати при внесенні термінології до нормативних документів.

Політика використання генеративного штучного інтелекту:

1/ Використання технологій генеративного ШІ допускається **без маркування** для завдань, що стосуються процесу генерації ідей, проведення експериментів, пошуку інформації та потенційних рішень, машинного перекладу, зміни стилістики, дизайну, перевірки граматики, трансформації даних з одного формату в інший, та інших завдань, що не створюють нові знання, сенси, чи контент у фінальних творах. *Машинний переклад за допомогою DeepL, Google Translate, Bing Translator, перевірка стилістики та граматики за допомогою Grammarly не вимагає маркування факту використання ШІ.*

2/ Використання технологій генеративного ШІ допускається **з маркуванням** у випадках, коли створений контент є завершеним твором або його невід’ємною частиною **без авторської адаптації**. *Якщо людина створила контент за допомогою ШІ та опублікувала її “як є”, то така дія вимагає маркування. Якщо ж людина створила контент, який був адаптований та стилістично оптимізований під авторський стиль, то таке використання не зобов’язує маркування і не вважатиметься порушенням принципів доброчесності.*

3/ Автор **зобов’язаний усунути характерні ознаки того чи іншого ШІ** у фінальному творі. Якщо такі ознаки ідентифіковані, то такий твір повинен вважатись невідповідним мінімальним стандартам незалежно від того, чи факт використання ШІ був вказаний чи ні. *Якщо автор не прибрав слова на кшталт “delve”, використав шаблонні відповіді чи залишив фрази, що чітко вказують на використання генеративного ШІ, то такий твір повинен вважатись таким, що порушує принципи доброчесності.*

4/ Для розв’язання завдань, що вимагають логічних чи математичних міркувань, а також у чуттєвих сферах, як-от медицина чи юриспруденція, перевагу потрібно надавати ШІ, що має засоби протидії ефекту «галюцинування» з обов’язковим зазначенням підходів, що використовувались для усунення ризиків. Для чуттєвих сфер обов’язково необхідно надати обгрунтування використання того чи іншого ШІ з точки зору визначених принципів етичного та відповідального використання.

5/ Для аналізу даних допускається використання ШІ за умови перевірки результатів у альтернативному інструменті та/або за допомогою програмних засобів з обов’язковим представленням програмних лінстингів або посиланням на публічні репозиторії (наприклад, у GitHub).
У випадку використання власних тренованих або тонко-налаштованих моделей необхідно зазначати детальну інформацію про набір даних, процес навчання та надати ключові метрики, що підтверджують її надійність.

6/ Допускається використання ШІ для роботи з персональними, чуттєвими та конфіденційними даними виключно у корпоративних версіях ШІ з обов’язковим зазначенням цього факту з дотриманням вимог до безпеки даних. Перевага надається роботі із знеособленими даними. Для процесу знеособлення даних рекомендується використання локальних ШІ.

7/ При використанні наборів даних для навчання моделей рекомендується проводити додатковий аналіз даних щодо наявності упереджень та включати результати цього аналізу у фінальний інтелектуальний продукт.

8/ Допускається використання інструментів ШІ для створення зображень, аудіо та відеоконтенту з маркуванням «Створено за допомогою ШІ» у випадку, якщо результат роботи ШІ використовується без змін. Зазначення конкретного інструменту, моделі, версії та іншої службової інформації є [рекомендованим](imagecaptions.md). У випадку, якщо ШІ використовується для покращення аудіо-графічної інформації, вказання факту використання ШІ є опційним. *Якщо зображення було створено за допомогою ШІ, то цей факт потрібно вказати. Якщо ж, приміром, якість старої фотографії була покращена за допомогою ШІ, то зазначати цей факт не є обов’язковим.*

9/ Усю інформацію про використання ШІ (інструмент, сервіс, модель та її версія тощо) потрібно описувати в окремому розділі **AI Acknowledgment / Використання ШІ**.

10/ Кожна організація повинна розробити **план дій для випадків виявлення неналежного маркування чи іншого порушення**, що пов’язаний з використанням ШІ.

--

Останнє редагування: {{ page.last_modified }}
